Peli: Ventti
Ventti on korttipeli, johon osallistuu jakaja ja pelaaja. 
Jakaja jakaa aluksi kaksi korttia sekä pelaajalle että itselleen. 
Kuvakortit (kuningas, kuningatar ja jätkä) ovat numeroarvoltaan 10, ässä pelaajan valinnan mukaan joko 1 tai 11 ja muiden korttien numeroarvo on normaali.
Ensimmäisen jaon jälkeen pelaaja voi vuorollaan joko pyytää lisäkortin tai tyytyä nykyisiin. 
Jakajan on pakko ottaa uusi kortti, mikäli hänellä on kasassa pisteitä 16 tai vähemmän, ja hänen on pakko pysähtyä, mikäli hänellä on pisteitä 17 tai enemmän. 
Mikäli pelaaja saa ventin eli tasan 21 pistettä, hän voittaa. Mikäli hän ylittää ventin, hän häviää. Mikäli pelaaja pääsi lähemmäs venttiä (sitä kuitenkaan ylittämättä), hän voittaa. 
Mikäli pelaaja ja jakaja päätyivät tasapeliin, jakaja voittaa.
Toteuta järjestelmä, jossa käyttäjä pääsee pelaamaan venttiä tietokonejakajaa vastaan.